---
comments: null
date: 2016-02-20T00:00:00Z
modified: 2016-03-01 17:11:09 -0400
share: null
tags:
- onderwijs
- evenement
- dutchschool
title: Elfstedentocht bij de Oranjebloesem
url: /2016/02/20/cultuurdag-elfstedentocht/
---

Op zaterdag 20 februari hebben we onze winteractiviteit weer gehouden en dit jaar was het Tree Tops Park de locatie voor de Elfstedentocht. Deze keer niet per schaats maar al lopend/hinkelend/ rennend en kruipend bezochten de kinderen en ouders 11 steden in Nederland en BelgiÃ«. Het weer werkte mee...geen zonnetje, sterk windje...je kon het Nederlandse weer voelen :-).

<figure>
   <img src="/images/elfstedentocht1.jpg">
</figure>

In de ochtend hadden de oudste kinderen een presentatie gegeven over een van de gekozen steden en hebben ze weer eens de namen van de provincies bestudeerd. Hoe heette die ook alweer, helemaal onder in de hoek? Was het Noord Holland of Limburg? Na een heerlijke lunch, begon de warming up. Dat moest ook wel, want het was een lange tocht langs 11 steden.

<figure>
   <img src="/images/elfstedentocht3.jpg">
</figure>

Bij iedere stad werden spelletjes gespeeld; veel
spelletjes hadden te maken met de stad zelf. Zo hadden we verkleden en polonaise lopen in Maastricht, de Martinitoren bouwen in Groningen, donut happen (de Amerikaanse versie van Belgische wafels en Limburgse vlaai) in Vaals, windmolens estafette in Kinderdijk, kaas dragen en kaas eten in Gouda, om er  maar een paar te noemen. Na afloop was er voor ieder kind een medaille. 

<figure>
   <img src="/images/elfstedentocht2.jpg">
</figure>

Het onderwijsteam heeft weer een geslaagde middag neergezet. Super bedankt! Ook bedankt alle ouders voor het brengen van de kinderen en het helpen tijdens de middag en vooral bedankt voor de gezelligheid die jullie meebrachten. 